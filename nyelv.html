<!DOCTYPE html>
<html lang="hu">
<head>
<meta http-equiv="content-type" content="text/html; charset=UTF-8">
  <title>
    Nyelvi lelemények
  </title>
  <link href="std.css" rel="stylesheet" type="text/css">
  <script language="JavaScript" type="text/javascript" src="jquery-1.11.0.min.js"></script>
  <script language="JavaScript" type="text/javascript" src="hobby.js"></script>
</head>
<body class="nyelv">
  <div id="sparks">
    <h2>Magánmondások</h2>
    <p>A sörben a következők találhatók:
    <ul><li>nátrium</li>
        <li>kálium</li>
        <li>magnézium</li>
        <li>delírium</li></ul></p>
    <p>Egy tan megalkotójának pályaívelése:
    <ul><li>tézis</li>
        <li>antitézis</li>
        <li>szintézis</li>
        <li>protézis</li></ul></p>
    <p>A zsenit az őrülttől csak egy hajszál választja el. De nem mindegy, hogy keresztben, vagy hosszában alkalmazzuk...</p>
    <p>Ki mint veti ágyát, olyan lábával kel másnap.</p>
    <p>Ha nagy kő esik le a szívedről, ne felejtsd el elhúzni a lábadat!</p>
    <p>A templom egere egy bundába öltözött burzsuj! (Azt rebesgetik, hogy valami rágcsálóprém.)</p>
    <p>Amit szabad az ökörnek, azt szabad Jupiternek is. Csak nem biztos, hogy jól áll neki.</p>
    <p>Ki mint él, úgy ítél. Ideális az lenne, ha őt is úgy ítélnék (el).</p>
    <p>Legrögösebb az egyenes út.</p>
    <p>Éhes böllér disznóval álmodik.</p>
    <p>Több szem többet lát... ha az elsőt követőek nem mind vakok. És ha nyitva vannak.</p>
    <p>Hazug embert könnyebb találni, mint sánta kutyát. Legfeljebb nehezebb felismerni.</p>
    <p>A politikus olyan szamár, aki mások bőrét viszi a vásárra. Nagy tételben.</p>
    <h2>Értelmező szótár</h2>
    <p>
      <b>apátia</b>: olyan ország, amelynek legjellemzőbb lakói a kedvetlen papok<br>
      <b>árkád</b>: cipészszerszámok ömlesztett tárolására használt edény<br>
      <b>baktat</b>: hím kecske hátsó része<br>
      <b>banándugó</b>: palack lezárására alkalmas formájúra faragott hosszúkás déligyümölcs<br>
      <b>barikád</b>: ifjú juh fürösztésére való nagyobb, hosszúkás edény<br>
      <b>bazilika</b>: odú, amelyben bazi lakik<br>
      <b>bélszín</b>: diagnosztikai jellemző a belgyógyászatban<br>
      <b>bocskor</b>: medvék életének első szakasza<br>
      <b>borzárjegy</b>: csíkos pofájú, zömök menyétféle hivatalos ellenértékét tanúsító lap<br>
      <b>botlik</b>: hosszúkás tárgyba mélyülő üreg<br>
      <b>cinizmus</b>: értéktagadóan gúnyos egerek tana<br>
      <b>cukrosbácsi</b>: desszert kannibálok étlapjáról<br>
      <b>csuklógyakorlat</b>: tréning hirtelen rekeszizomrángások végrehajtására<br>
      <b>folyóirat</b>: erős lúgban feloldott akta<br>
      <b>hamisciprus</b>: zeneileg tehetségtelen örökzöld<br>
      <b>hullámforma</b>: tetememhez hasonló<br>
      <b>irodalom</b>: hivatalban hányódó kacat<br>
      <b>kantár</b>: hím sertések gyűjtőhelye<br>
      <b>kántor</b>: mongol vezér halotti búcsúztatója<br>
      <b>kosbor</b>: hím juh erjesztésével készült alkoholos ital<br>
      <b>kópia</b>: (szeszes) ital másolata<br>
      <b>látszik</b>: a vakszik ellentéte, termőképesebb sófelhalmozódásos talaj<br>
      <b>lóbál</b>: táncos összejövetel paciknak<br>
      <b>lőrés</b>: nagyobb borozóban, ahol munkamegosztás van, a gyengébb borok kimérője<br>
      <b>malachit</b>: fiatal sertések vallása<br>
      <b>marketing</b>: bepalizás leplezésére használt ruhadarab<br>
      <b>moslék</b>: mosás céljából jégbe vágott nyílás<br>
      <b>párbaj</b>: megromlott házasság<br>
      <b>pótlék</b>: jégbe vágott nyílást kiváltó másik<br>
      <b>pipere</b>: számításokban használt konstans szorzó<br>
      <b>pipitér</b>: baromfiudvar középső, nyílt része<br>
      <b>ragadós</b>: olyan (feltehetően elvetemült) személy, aki elmulasztotta egy toldalék használatát<br>
      <b>rágalom</b>: terrárium aljára szórt fadarabkák<br>
      <b>ringló</b>: ökölvívó-kötélnégyszögben alkalmazott állat<br>
      <b>sertészsír</b>: hely, ahova erős szőrszálakkal foglalkozót temettek<br>
      <b>sündörgés</b>: tüskézett bőrű rovarevő állat keltette morajló hang<br>
      <b>szakállamtitkár</b>: arcszőrzetem ügyeivel megbízott alkalmazott<br>
      <b>szállásmester</b>: tisztség vonuló madarak között<br>
      <b>szószék</b>: mártás hasítására szolgáló eszköz<br>
      <b>szúnyogháló</b>: helyiség, amelyben szúnyogok alszanak<br>
      <b>tanács</b>: oktatási anyag összeállítója faiskolák számára<br>
      <b>törzsvásárló</b>: fakereskedő<br>
    </p>
  </div>
</body>
</html>